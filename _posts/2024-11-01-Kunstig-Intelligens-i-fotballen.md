---
layout: post
---

Tanker om AI i supporterscenen :thread:

Vi ser i dag stickers, tifoer, sanger som er AI-genererte. Framover vil vi nok se gruppelogoer, hengebannere, fanziner mm. som er basert på AI. Det gjør vondt i kultursjela mange som vier livet sitt til fotballen. Andre ser ikke problemet. Med utgangspunkt i at folk ikke lager sin egen AI-modell: Her er en tråd om hvorfor jeg er negativ til å bruke AI, uten å gå inn på de (sub)kulturelle prinsippene som ligger til grunn for at mange reagerer på AI.

1. AI tar feil.

Hvis du spør en de store AI-ene om hvor mange steiner du burde spise hver dag får du anbefalt 1 stein per dag. Spør om hvor mange r-er det er i ordet "strawberry" og den svarer 2. AI-en er ikke lagd for å være en fasit.

Bildegenereringer tar også feil. Den lager en hest som er halvt bil når du ber den lage en "knight rider". Den smelter kropper sammen når, har feil antall fingre og når du ber den lage bilder av laks i en elv får du laksefileter i stedet for hel fisk.

Vi ser AI-genererte motiver i fotballverdenen hvor klubbfargene ser ut som et annet lag, fordi fargekombinasjonene blir litt feil, kanskje en farge får for lite plass, eller AI-en putter inn en ekstra farge som på ingen måte hører hjemme.

Vi ser flagg og symboler som ikke har noe med klubben å gjøre. Men både fargefeil og symboler er detaljer du kanskje ikke ser ved første øyekast så motivet får tommel opp for bruk.

AI gjør feil og det er vanskelig å vite om det du ber den gjøre for deg inneholder budskaper som er helbom eller du egentlig ikke står inne for.

2. Opphavsrett. De store AI-modellene tråler internett ukritisk og baserer seg på materialet for å gi deg svar på det du ber om. Du har ikke garanti for at den, og da du, ikke bryter opphavsretten til bildene den baserer seg på.

Greit nok at vi driter i opphavsretten til svære kommersielle giganter, men det er ikke sikkert du ønsker å bryte den for enkeltpersoner som har en liten bedrift for egen kunst eller foto. Det er for mange forskjell på å plagiere internasjonale giganter og å plagiere fotografen som jobber for lut og ingenting på kampdag.

3. Klimaavtrykk. Supportervirksomhet er ikke veldig klimavennlig. Selv når deler av eller hele tifoen kan gjenbrukes vil summen av maling, cans, tekstiler, plast, tape, pyro, for ikke å snakke om hvor mye vi reiser, gjøre klimaavtrykket negativt.

Kunstig intelligens har et stort, og voldsomt voksende, klimaavtrykk. Et regnestykke sier at ett AI-generert bilde i dag bruker like mye energi som å lade opp en mobilen.

Jeg veit at det finnes mange som synes AI er fett og vil fortsatte å bruke AI til både motiver og tekst. Det er ikke nytt at teknologi er kontroversielt i kulturen. Kunstmiljøene var lite begeistra over programmerert kunst på 60-tallet og kunstnere og kunstkritikere river seg i håret over at et AI-genert verk ble solgt for 4,6 mill i sommer. Jeg kunne sikkert prata om scammen krypto-kunst her også, men lar den ligge.
